Тексти диктантів відповідають мовній і соціокультурній змістовим лініям, мають пізнавальний характер і значний виховний потенціал. Тут є розповіді про українських науковців, політиків, письменників та акторів, а також пейзажні замальовки та цікаві факти про мальовничі місця України, етюди про мистецькі жанри та незвичайні вподобання. Для зручності тексти згруповано за певними темами, а саме: «Мальовнича Україна», «Достойники», «Цікавинки звідусіль», «Літературні скарби», «Народні звичаї та обряди», «Мова», «Непересічні особистості», «Природа» та «Світ захоплень». Ураховуючи, що учні навчаються в закладах різного типу, у добірці подано диктанти різного ступеня складності. Тексти підвищеної складності позначено окремо.